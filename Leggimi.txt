Breathless  ed  i  sorgenti  sono  stati gentilmente concessi da Power
Computing  Ltd.  e dai Fields of Vision, che ne detengono i diritti di
pubblicazione.   I suddetti autorizzano la pubblicazione del gioco sul
CD  "Amy  Resource  Volume  5"  di  Luca  Danelon ad uso esclusivo del
pubblico  italiano.  Non si autorizza la pubblicazione del gioco al di
fuori  dell'Italia,  ne  tanto  meno  si autorizza la diffusione dello
stesso  attraverso  altri  mezzi.  I Fields of Vision precisano di non
ricevere  alcun  compenso  in denaro per la pubblicazione del gioco su
questo  CD,  e  la  considerano un ultimo omaggio alla comunita' Amiga
italiana.   Ringraziano  inoltre  Luca  Danelon  per aver loro offerto
questa opportunita'.

I  sorgenti  di  Breathless  e  del Map Editor possono essere usati da
chiunque purche' non ne se tragga alcun profitto, diretto o indiretto.
Inoltre  devono  essere  distribuiti nel loro archivio originale senza
alcuna   modifica.    Se   qualcuno  dovesse  realizzare  un  prodotto
-RIGOROSAMENTE  FREEWARE-  ha  l'obbligo  morale di mandare ai FoV una
copia.   I  sorgenti  sono  forniti  "as  is"  e non e' previsto alcun
supporto.

ATTENZIONE!   Nei sorgenti di Breathless, nella directory Player, c'e'
una  versione modificata del player di moduli di Jarno Paananen che ne
detiene   i   diritti.   Per  correttezza  verso  l'autore  includiamo
l'archivio  originale  da  lui  distribuito.   L'uso del player, anche
nella   versione  leggermente  modificata,  e'  soggetto  al  consenso
dell'autore.

Abbiamo  preferito  non includere l'eseguibile del Map Editor, perche'
si tratta di un programma realizzato ad uso esclusivo del team, quindi
non  destinato  al  pubblico.  Pertanto e' ricco di bug e imperfezioni
che   potrebbero   anche   causare  qualche  problema  ad  un  incauto
utilizzatore.  Inoltre, per correttezza, abbiamo evitato di fornire un
prodotto  non  finito.   Avvertiamo  chiunque volesse cimentarsi con i
sorgenti  di Breathless e del Map Editor che i Fields of Vision, nelle
persone  di  Pierpaolo Di Maio e Alberto Longo, non hanno purtroppo il
tempo  per  fornire  alcun supporto tecnico e/o spiegazioni in merito.
Consigliamo  comunque  di  dare  una  lettura agli articoli di Alberto
Longo  pubblicati  nei  mesi  scorsi nella rubrica "Transaction" della
rivista italiana "Amiga Magazine".

Pierpaolo Di Maio - pierdim@tin.it
Alberto Longo - alblon@tin.it
